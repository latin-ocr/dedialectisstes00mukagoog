,4ο-

Neque hiatus et omissa elisio ante pronominis formas οὗ,
ol, ἕ, quas Christ ad fulciendam suam sententiam attulit,
quidquam probant, utpote quae iam in Homeri carminibus
acrius quam aliae memoriam antiqui soni servarint, cum
solae fere sint quae ibi ut producantur praeeuntes syllabae
breves constantius efficiant. Nequaquam autem illi litterae
digammi defensores causas afferre possunt certas, cur Pin·
darus‚ si digamma scripsit, ante easdem voces modo vitaverit
modo admiserit elisionem.

Quare alia et vera illius rei³ explicatio est exquirenda.
Quoniam enim Pindarum multa ab epica lingua ascivisse
omnibus est notum, quid impedit, quominus eum etiam hac
in re epicum usum imitatum esse credamus? Quam quidem
sententiam reapse rectam esse elucet, cum ante easdem po-
tissimum voces sicut Homerum eum antecedentem vocalem
non elisisse cognoscamus. Deinde etiam cum Homero facit,
quod nihilo secius interdum ante has voces in principio digam-
mate insignes vocalem eicit. Quae res bene et facile ex·
plicatur, si Pindarum hunc usum ex epico sermone recepisse
statuimus.

Cum autem digammatis vim iam epicorum carminum
po'etae ex antiquiore linguae aetate acceperint, ipsam autem
litteram non scripserint eamque in nostrum Homeri car-
minum textum non esse recipiendam Leskien (Rationem,
quam lm. Bekker etc. Lipsiae 1866) luculenter probarit, eo
minus ius potestasque adest putandi Pindarum quippe qui
homericum usum imitaretur re vera digammatis signum
usquam posuisse. Quae quidem mea sententia certissime
confirmatur usu ceterorum choricorum, qui cum Pindaro plane
congruunt. Illos vero digammatis signum usurpasse nec
grammatici antiqui usquam tradunt nec libri varii, qui eorum
fragmenta continent, unquam comprobant. Denique id quo·
que dici potest digammatis sonum, qui cum Lesbiorum
poetarum, Alcmanis, Corinnae poesi domestica bene concor-
daret, ab choricorum inde ab Stesichoro universali poesis
genere abhorruisse.

Quibus rebus probatis cum accedimus ad exempla pro·
ferenda, repetamus: choricos consentientes cum epicis etqui

 

